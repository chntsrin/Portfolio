การศึกษาเปรียบเทียบประสิทธิภาพอัลกอริทึมเพื่อการจำแนกพฤติกรรมลูกค้าผู้ใช้บริการทางด้านโทรคมนาคม
A COMPARATIVE STUDY OF DIFFERENT ALGORITHMS FOR CLASSIFYING TELECOMMUNICATION CUSTOMER CHURN BEHAVIOR
บทคัดย่อ
	การสูญเสียลูกค้า (Customer Churn) เป็นปัญหาสำคัญของกลุ่มธุรกิจต่างๆรวมไปถึงธุรกิจโทรคมนาคมด้วยเช่นกัน เนื่องจากส่งผลต่อรายได้และความมั่นคงของธุรกิจ การทำนายการสูญเสียลูกค้า (Customer Churn Prediction) จึงเป็นสิ่งสำคัญที่จะช่วยให้กลุ่มธุรกิจสามารถรักษาฐานลูกค้าเอาไว้ได้ โดยการคาดการณ์กลุ่มลูกค้าที่มีแนวโน้มจะเลิกใช้บริการและวางแผนทางการตลาดเพื่อรักษากลุ่มลูกค้ากลุ่มนั้นไว้เช่น การออกโปรโมชั่นต่างๆหรือสิทธิพิเศษต่างๆสำหรับที่กลุ่มลูกค้า ซึ่งในงานวิจัยต่างๆที่เกี่ยวข้องกับการสร้างโมเดลเพื่อทำนายการสูญเสียลูกค้านั้นได้มีการเลือกใช้อัลกอริทึมที่แตกต่างกันออกไป รวมไปถึงมีขั้นตอนในการจัดเตรียมข้อมูลที่แตกต่างกันตามลักษณะของข้อมูลที่เลือกใช้อีกด้วย
	โครงงานนี้มีวัตถุประสงค์เพื่อศึกษาและเปรียบเทียบโมเดลทำนายการสูญเสียลูกค้าโดยใช้ชุดข้อมูลการสูญเสียลูกค้าในธุรกิจโทรคมนาคมจำนวน 7,043 คนและมีการจัดการกับความไม่สมดุลของข้อมูลด้วยวิธี Random Undersampling, Random Oversampling และ SMOTE โดยอัลกอริทึมที่ใช้ในการสร้างโมเดลได้แก่ Random Forest, XGBoost และ SVM
	จากผลการทดลองพบว่าโมเดลที่สร้างด้วยอัลกอริทึม Random Forest และจัดการความไม่สมดุลของข้อมูลด้วยวิธี Random Oversampling ให้ผลลัพธ์ที่ดีที่สุด โดยได้ค่าความถูกต้อง (Accuracy) 88.77% ค่าความแม่นยำ (Precision) 84.83% ค่าความระลึกได้ (Recall) 94.54% และค่าพื้นที่ใต้กราฟ (AUC) 0.95 และจากการหาคุณลักษณะที่สำคัญพบว่าค่าใช้จ่ายรวมของลูกค้า ระยะเวลาที่ใช้บริการ และค่าใช้จ่ายรายเดือน เป็นปัจจัยสำคัญที่ส่งผลต่อการตัดสินใจเลิกใช้บริการของลูกค้า

